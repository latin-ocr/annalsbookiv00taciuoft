16 CORNELII TACITI

5 domoque principis excire ausus erat. quae in prae-
sens Tiberius ciuiliter habuit ; sed in animo reuoluente
iras, etiam si impetus offensionis languerat, memoria
ualebat. Pisonem Q. Granius secreti sermonis
incusauit aduersum maiestatem habiti, adiecitque in

10 domo eius uenenum esse eumque gladio accinctum
introire curiam. quod ut atrocius uero tramissum;
ceterorum, quae multa cumulabantur, receptus est
reus, neque peractus ob mortem opportunam. re-
latum et de Cassio Seuero exule, qui sordidae originis,

15 maleficae uitae, secl orandi ualidus, per immodicas
inimicitias ut iudicio iurati senatus Cretam amoue-
retur effecerat; atque illic eadem actitando recentia
ueteraque odia aduertit, bonisque exutus, interdicto
igni atque aqua, saxo Seripho consenuit.

22. Per idem tempus Plautius Siluanus praetor
incertis causis Aproniani coniugem in praeceps iecit3
tractusque ad Caesarem ab L. Apronio socero turbata
mente respondit, tamquam ipse somno grauis atque

5 eo ignarus, et uxor sponte mortem sumpsisset. non
cunctanter Tiberius pergit in domum, uisit cubiculum,
in quo reluctantis et impulsae uestigia cernebantur.
refert ad senatum, (latisque iudicibus Vrgulania
Siluani auia pugionem nepoti misit. quod perinde

10 creditum, quasi principis monitu, ob amicitiam
Augustae cum Vrgulania. reus, frustra temptato
ferro, uenas praebuit exsoluendas. mox Numantina,
prior uxor eius, accusata iniecisse carminibus et
ueneficiis uaecordiam marito, insons iudicatur.

23. Is demum annus populum Romanum longo
aduersum Numidam Tacfarinatem bello absoluit.

