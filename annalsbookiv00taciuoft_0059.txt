AB EXCEssV AVGVSTI IV. 36—39 27

adiungebatur. ceterum, ut semel recepisse ueniam
habuerit, ita omnes per prouincias effigie numinum
sacrari ambitiosum, superbum3 et uanescet Augusti
honor, si promiscis adulationibus uulgatur.

38. ‘Ego me, patres conscripti, mortalem esse
et hominum officia fungi satisque habere, si locum
principem impleam, et uos testor et meminisse
posteros uolo; qui satis superque memoriae meae
tribuent, ut maioribus meis dignum, rerum uestrarum
prouidum‚ constantem in periculis, offensionum pro
utilitate publica non pauidum credant. haec mihi
in animis nestris templa, hae pulcherrimae effigies et
mansurae. nam quae saxo struuntur, si iudicium
posterorum in odium uertit‚pro sepulcris spernuntur.
proinde socios ciues et deos ipsos precor, hos ut mihi
ad finem usque uitae quietam et intellegentem humani
diuinique iuris mentem duint, illos ut, quandoque
concessero, 011111 laude et bonis recordationibus facta
atque famam nominis mei prosequantur.' perstititque
posthac secretis etiam sermonibus aspernari talem
sui cult-um. quod alii modestiam‚multi‚ quia diffideret,
quidam ut degeneris animi interpretabantur. opti-
mos quippe mortalium altissima cupere 3 sic Herculem
et Liberum apud Graecos, Quirinum apud nos deum
numero additos3 melius Augustum qui sperauerit.
cetera principibus statim adesse: unum insatiabiliter
parandum, prosperam sui memoriam; nam con-
temptu famae contemni uirtutes.

39. At Seianus, nimia fortuna socors et muliebri
insuper cupidine incensus, promissum matrimonium
flagitante Liuia, componit ad Caesarem codicillos3

5

10

15

20

