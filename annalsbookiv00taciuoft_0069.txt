AB EXCESSV AVGVSTI IV. 48—51 37

occidere, sed Tarsa properum finem, abrumpendas
pariter spes ac metus clamitans, dedit exemplum
demisso in pectus ferro; nec defuere qui eodem 15
modo oppeterent. Turesis sua cum manu noctem
opperitur, haud nescio duce nostro, igitur firmatae
stationes densioribus globis. et ingruebat nox nimbo
atrox, hostisque clamore turbido, modo per uastum
silentium, incertos obsessores effecerat, cum Sabinus 20
circumire, hortari ne ad ambigua sonitus aut simu-
lationem quietis casum insidiantibus aperirent, sed ³
sua quisque munia seruarent immoti telisque non in
falsum iactis.

51. Interea barbari cateruis decurrentes nunc
in uallum manualia saxa, praeustas sudes, decisa
robora iacere, nunc uirgultis et cratibus et corporibus
exanimis complere fossas, quidam pontes et scalas
ante fabricati inferre propugnaculis eaque prensare, 5
detrahere et aduersum resistentes comminus niti.
miles contra deturbare telis, pellere umbonibus,
muralia pila, congestas lapidum moles prouoluere.
his partae uictoriae spes et, si cedant, insignitius
flagitium, illis extrema iam salus et adsistentes ple· 10
risque matres et coniuges earumque lamenta addunt
animos. nox aliis in audaciam, aliis ad formidinem
opportuna ; incerti ictus, uulnera inprouisa, suorum
atque hostium ignoratio et montis anfractu reper-
cussae uelut a tergo uoces adeo cuncta miscuerant 15
ut quaedam munimenta Romani quasi perrupta
omiserint. neque tamen peruasere hostes nisi ad-
modum pauci. ceteros, deiecto promptissimo quoque
aut saucio, adpetente iam luce trusere 111 summa

